60 LlVll LIBER VI.

secessionem plebis res terribilesque alias minas civilium
rr certaminum venit, cum tandem per dictatorern condicioni-
bus sedatae discordiae sunt, concessumque ab nobilitate
plebi de consule plebeio, a plebe nobilitati de praetore un0‚

12 qui ius in urbe diceret, ex patribus creando. ita ab diutinas

ira tandem in concordiam redactis ordinibus, cum dignam
eam rem senatus censeret esse, meritoque id, si quando
unquam alias, deum immortalium fore, ut ludi maximi
13 fierent et dies unus ad triduum adiiceretur, recusantibus id
munus aedilibus plebis, conclamatum a patriciis est iuveni—
bus, se id honoris deum immortalium causa libenter facturos

14 ut aediles fierent. quibus cum ab universis gratiae actae
essent, factum senatus consultum, ut duo viros aediles ex

patribus dictator populum rogaret, patres auctores omnibus
eius anni comitiis fierent.

PERIOCHA LIBRI VI.

Res adversus Volscos et Aequos et Praenestinos prospere gestas
continet. quattuor tribus adiectae: Stellatina, Tromentina, Sabatina,
Arniensis. M. Manlius, qui Capitolium a Gallis defenderat, cum
obstrictos aere alieno liberaret, nexos exsolveret, crimine affectati regni
damnatus de saxo deiectus est; in cuius notam senatus consultum facturn
est, ne cui de Manlia gente Marco nomen esset. C. Licinius et
L. Sextius tribuni plebis legem promulgaverunt, ut consules ex plebe
tierent, qui ex patribus ‘creabantur3 eamque cum magna contentione
repugnantibus patribus, cum iidem tribuni plebis per quinquennium soli
magistratus fuissent, pe1·tulerunt; et primus ex plebe consul L. Sextius
creatus est. lata est et altera lex, ne cui plus quingentis iugeribus agri
liceret possidere.

10

¹5

